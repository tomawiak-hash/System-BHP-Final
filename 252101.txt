2. OPIS ZAWODU
2.1. Synteza zawodu
Administrator baz danych1
zarządza bazami danych. W tym zakresie nadzoruje użytkowników,
zapewnia dostępność, wydajne działanie oraz bezpieczeństwo przetwarzania i przechowywania
informacji w bazach danych. Wspiera również i inicjuje działania związane z rozwojem baz danych.
2.2. Opis pracy i sposobu jej wykonywania
Opis pracy
Administrator baz danych monitoruje pracę baz danych oraz jest odpowiedzialny za optymalizację
ich działania. Organizuje i kontroluje dostęp użytkowników do baz, wspiera użytkowników
korzystających z baz danych. Wskazuje i inicjuje działania mające na celu wydajne korzystanie
z informacji zgromadzonych w bazach danych. Definiuje i wdraża procedury mające na celu
zabezpieczenie baz danych przed uszkodzeniem lub dostępem do informacji przez osoby
niepowołane. W przypadku uszkodzenia baz danych ma za zadanie odzyskać utracone dane
i przywrócić je do działania w czasie zgodnym z obowiązują umową serwisową.
Sposoby wykonywania pracy
Administrator baz danych w trakcie wykonywania pracy wykonuje szereg czynności, m.in.:
 zapoznaje się z dokumentacją baz danych wykorzystywanych w firmie,
 tworzy, instaluje i konfiguruje bazy danych,
 przygotowuje oraz realizuje procedury aktualizacji baz danych,
 zarządza poprawkami, aktualizacjami, wersjami baz danych i pilnuje ich kompatybilności
z obsługiwanymi systemami i aplikacjami,
 definiuje użytkowników oraz ich uprawnienia w bazach danych,
 monitoruje poprawność działania baz danych,
 monitoruje pojemność baz danych,
 sprawdza wydajność27
baz danych,
 optymalizuje działanie baz danych,
 analizuje środowisko informatyczne, w którym działają bazy danych w celu wykrycia zagrożeń
związanych z nieuprawnionym dostępem do baz danych, brakiem dostępu do zasobów
dyskowych, mocy obliczeniowej procesorów, pamięci operacyjnej,
 identyfikuje zagrożenia, zapobiega awariom w działaniu baz danych,
 konserwuje bazy danych,
 przygotowuje strategie archiwizacji baz danych18
,
 tworzy kopie zapasowe baz danych,
 przywraca bazy danych z kopii zapasowych,
 tworzy dokumentację dla działających w firmie baz danych,
INFORMACJA O ZAWODZIE – Administrator baz danych 252101
5
 konfiguruje oprogramowanie do obsługi i kontrolowania poprawności działania baz danych
oraz systemów informatycznych,
 rekomenduje wymagania systemowe oraz sprzętowe dla potrzeb baz danych,
 współuczestniczy w analizie kompatybilności baz danych z wykorzystującymi je systemami,
aplikacjami.
Więcej szczegółowych informacji znajduje się w sekcjach: 3.1. Zadania zawodowe oraz 3.2, 3.3 i 3.4.
Kompetencje zawodowe.
2.3. Środowisko pracy (warunki pracy, maszyny i narzędzia pracy, zagrożenia, organizacja
pracy)
Warunki pracy
Administrator baz danych pracuje w pomieszczeniu biurowym, które może mieć charakter:
 przestrzeni otwartej, tzw. open space9
,
 jedno- lub kilkuosobowych pokoi, gabinetów.
Są to zazwyczaj pomieszczenia klimatyzowane, ze sztucznym oświetleniem. Możliwe jest także
wykonywanie pracy poza siedzibą pracodawcy, np. w domu, u klienta. Praca realizowana jest w pozycji
siedzącej.
Więcej informacji znajduje się w sekcji: 4.1. Możliwości podjęcia pracy w zawodzie.
Wykorzystywane maszyny i narzędzia pracy
Administrator baz danych w działalności zawodowej wykorzystuje m.in.:
 stanowisko komputerowe z dostępem do sieci przedsiębiorstwa i internetu,
 oprogramowanie umożliwiające zarządzanie bazami danych oraz wykonywanie zapytań do baz
danych29
,
 oprogramowanie do monitorowania baz danych,
 oprogramowanie do monitorowania systemu operacyjnego,
 oprogramowanie wspomagające administratora w realizacji zadań związanych z optymalizacją
baz danych10
,
 oprogramowanie biurowe.
Organizacja pracy
Praca administratora baz danych, zależnie od organizacji, może odbywać się w stałych godzinach pracy
w dni robocze lub w systemie zmianowym, także w niedzielę i w dni świąteczne. W sytuacjach
awaryjnych od administratora wymaga się dyspozycyjności i wydłużonego czasu pracy. Może być także
zobligowany do pełnienia dyżuru telefonicznego. Praca administratora z reguły ma charakter
stacjonarny, może być wykonywana zdalnie.
Praca administratora baz danych ma charakter indywidualny i nie jest rutynowa. Administrator musi
reagować na zaistniałą w danym momencie sytuację – działa często w sytuacjach problemowych, pod
presją przełożonych. Ponosi odpowiedzialność i ryzyko wynikające z podejmowanych decyzji i działań.
Administrator kontaktuje się bezpośrednio z osobami nadzorującymi jego pracę, innymi
administratorami lub użytkownikami przetwarzającymi administrowane dane.
Realizując zadania związane z administracją bazami danych, współpracuje z:
 projektantami, analitykami baz danych,
 administratorami systemów operacyjnych,
 administratorami macierzy dyskowych6
,
 administratorami sieci,
INFORMACJA O ZAWODZIE – Administrator baz danych 252101
6
 administratorami aplikacji,
 inspektorami ochrony danych (IOD),
 programistami aplikacji,
 testerami oprogramowania komputerowego wykorzystującego bazy danych.
Zagrożenia mające wpływ na bezpieczeństwo pracy człowieka
Osoba pracująca jako administrator baz danych narażona jest na typowe choroby występujące
w zawodzie związane z pracą w pozycji siedzącej oraz pod presją czasu, takie jak:
 przeciążenia układu mięśniowo-kostnego z powodu wymuszonej pozycji ciała podczas
długotrwałej pracy przy komputerze, mogące powodować:
 zmiany zwyrodnieniowe kręgosłupa,
 wady postawy,
 zmiany w układzie kostno-stawowym nadgarstka,
 otyłość lub nadwaga wynikające z siedzącego trybu pracy,
 przeciążenia narządu wzroku spowodowane intensywną i długotrwałą pracą przy komputerze, złe
lub niewłaściwe sztuczne oświetlenie pomieszczeń, mogące powodować:
 osłabienie wzroku,
 ból, łzawienie oczu,
 obciążenia nerwowo-psychiczne spowodowane pracą pod presją czasu i przełożonych,
koniecznością szybkiego podejmowania odpowiedzialnych decyzji, mogące powodować:
 stres,
 nerwicę,
 depresję,
 choroby układu krążenia – stres oraz brak ruchu mogą prowadzić do zatoru tętnic lub zakrzepicy
żył głębokich nóg.
2.4. Wymagania psychofizyczne i zdrowotne
Wymagania psychofizyczne
Dla pracownika wykonującego zawód administrator baz danych ważne są:
w kategorii wymagań fizycznych
 sprawność układu kostno-stawowego,
 sprawność narządu wzroku,
 sprawność układu krążenia,
 sprawność układu mięśniowego;
w kategorii sprawności sensomotorycznych
 rozróżnianie barw,
 ostrość wzroku,
 zręczność rąk i palców,
 spostrzegawczość,
 koordynacja wzrokowo-ruchowa;
w kategorii sprawności i zdolności
 koncentracja uwagi,
 podzielność uwagi,
 dobra pamięć,
 uzdolnienia techniczne,
 uzdolnienia organizacyjne,
 rozumowanie logiczne,
 zdolność podejmowania szybkich i trafnych decyzji,
INFORMACJA O ZAWODZIE – Administrator baz danych 252101
7
 zdolność motywowania siebie,
 zdolność analizowania i systematyzowania złożonych problemów,
 zdolność analizowania sytuacji i podejmowania ryzyka,
 zdolność do przestrzegania reguł, przepisów i standardów,
 współdziałanie i współpraca w zespole (grupie);
w kategorii cech osobowościowych
 gotowość do pracy w szybkim tempie,
 gotowość do współdziałania,
 gotowość do pracy indywidualnej,
 komunikatywność,
 operatywność i skuteczność,
 odpowiedzialność za działania zawodowe,
 samodzielność,
 samokontrola,
 wysoka samodyscyplina,
 systematyczność,
 odporność emocjonalna,
 odporność na działanie pod presją czasu,
 radzenie sobie ze stresem,
 rzetelność,
 dokładność,
 dbałość o jakość pracy,
 gotowość do ustawicznego uczenia się,
 zainteresowania techniczne,
 zainteresowania informatyczne,
 elastyczność i otwartość na zmiany.
Więcej informacji znajduje się w sekcjach: 3.5. Kompetencje społeczne, 3.6. Profil kompetencji kluczowych
dla zawodu.
Wymagania zdrowotne
Pracę w zawodzie administrator baz danych mogą wykonywać osoby o dobrym ogólnym stanie
zdrowia – ważna jest koordynacja wzrokowo-ruchowa oraz sprawność układów kostno-stawowego
i mięśniowego ze względu na długotrwałą pracę przy komputerze. Pod względem wydatku
energetycznego praca w tym zawodzie należy do lekkich. W pracy występują specyficzne obciążenia
umysłowe: rozwiązywanie problemów, analizowanie, wnioskowanie, wyjaśnianie, rozumowanie
logiczne, wyobraźnia i myślenie twórcze.
Przeciwwskazaniami do wykonywania zawodu administrator baz danych mogą być poważne wady
wzroku, które utrudniają pracę przy komputerze, niesprawność kończyn górnych, niektóre wady
i choroby kręgosłupa.
WAŻNE:
O stanie zdrowia i ewentualnych przeciwwskazaniach do wykonywania zawodu orzeka lekarz medycyny pracy.
Więcej informacji znajduje się w sekcji: 4.4. Możliwości zatrudnienia osób niepełnosprawnych w zawodzie.
INFORMACJA O ZAWODZIE – Administrator baz danych 252101
8
2.5. Wykształcenie, tytuły zawodowe, kwalifikacje i uprawnienia niezbędne/preferowane
do podjęcia pracy w zawodzie
Wykształcenie niezbędne do podjęcia pracy w zawodzie
Obecnie (2019 r.) do podjęcia pracy w zawodzie administrator baz danych preferowane jest
wykształcenie wyższe I lub II stopnia.
Tytuły zawodowe, kwalifikacje i uprawnienia niezbędne/preferowane do podjęcia pracy w zawodzie
Podjęcie pracy w zawodzie administrator baz danych ułatwia posiadanie:
 dyplomu ukończenia studiów I lub II stopnia na kierunkach informatycznych, technicznych
(np. mechatronika, elektronika, automatyka i robotyka) lub ścisłych (np. matematyka,
ekonometria).
 świadectwa ukończenia studiów podyplomowych, ukierunkowanych na projektowanie
i administrowanie bazami danych.
Dodatkowymi atutami przy zatrudnianiu w zawodzie administrator baz danych jest suplement dla
absolwentów szkół wyższych – Europass (w języku polskim i angielskim), wydawany na prośbę
zainteresowanego przez szkoły wyższe razem z dyplomem ukończenia studiów oraz zaświadczenia
lub certyfikaty potwierdzające kwalifikacje administratora, np. w zakresie:
 języka angielskiego na poziomie umożliwiającym posługiwania się dokumentacją,
 relacyjnych baz danych14
,
 nierelacyjnych baz danych7
,
 technologii opartych o chmurę22
pozwalających składować i przetwarzać dane,
 języków zapytań do baz danych,
 narzędzi do monitorowania i badania wydajności baz danych,
 metod optymalizacji baz danych,
 systemów operacyjnych,
 zasad bezpiecznego przetwarzania danych,
 zasad zarządzania użytkownikami i ich uprawnieniami,
 zagadnień związanych z tworzeniem kopii zapasowych baz danych.
Więcej informacji znajduje się w sekcji: 4.2. Instytucje oferujące kształcenie, szkolenie i/lub potwierdzanie
kompetencji w ramach zawodu.
2.6. Możliwości rozwoju zawodowego, awansu i potwierdzania kompetencji
Możliwości rozwoju zawodowego i awansu
Administrator baz danych może:
 rozpocząć pracę jako członek zespołu zajmującego się projektowaniem i tworzeniem baz danych,
 po zdobyciu odpowiedniego doświadczenia może awansować na stanowisko projektanta baz
danych, a następnie administratora baz danych.
Po zdobyciu dalszego doświadczenia może awansować na:
 analityka baz danych,
 konsultanta do spraw baz danych,
 projektanta/architekta systemów teleinformatycznych wykorzystujących bazy danych,
 kierownika działu odpowiadającego za realizację zadań związanych z wykorzystaniem baz danych
w firmie.
Administrator baz danych może rozwijać swoje kompetencje poprzez:
 uczestnictwo w szkoleniach, warsztatach, konferencjach dotyczących zagadnień związanych
z funkcjonującymi na rynku IT systemami zarządzania bazami danych,
INFORMACJA O ZAWODZIE – Administrator baz danych 252101
9
 zdobywanie certyfikatów, dyplomów na szkoleniach specjalistycznych,
 podejmowanie kształcenia i/lub szkolenia w zawodach pokrewnych,
 studia podyplomowe.
Możliwości potwierdzania kompetencji
Obecnie (2019 r.) w zawodzie administrator baz danych nie ma możliwości potwierdzania
kompetencji zawodowych w systemie edukacji formalnej i pozaformalnej.
Administrator baz danych może potwierdzać kompetencje przydatne w zawodzie na uczelniach
wyższych:
 poprzez uzyskanie dyplomu ukończenia studiów I lub II stopnia potwierdzającego nabycie
odpowiednio tytułu inżyniera lub magistra na kierunkach informatycznych, technicznych
(np. mechatronika, elektronika, automatyka i robotyka) lub ścisłych (np. matematyka,
ekonometria),
 uzyskując świadectwo ukończenia studiów podyplomowych np. w zakresie projektowania
i administrowania bazami danych.
Formą potwierdzenia kompetencji w zawodzie administrator baz danych są również certyfikaty
i dyplomy poświadczające posiadanie kompetencji z zakresu administracji bazami danych, wydawane
przez komercyjne firmy szkoleniowe lub producentów oprogramowania i sprzętu.
Więcej informacji można uzyskać w Bazie Usług Rozwojowych https://uslugirozwojowe.parp.gov.pl oraz
Zintegrowanym Rejestrze Kwalifikacji https://rejestr.kwalifikacje.gov.pl
2.7. Zawody pokrewne
Osoba zatrudniona w zawodzie administrator baz danych może rozszerzać swoje kompetencje
zawodowe w zawodach pokrewnych:
Nazwa zawodu pokrewnego
zgodnie z Klasyfikacją zawodów i specjalności Kod zawodu
Projektant / architekt systemów teleinformatycznych 251103
Analityk baz danych 252102
Projektant baz danych 252103