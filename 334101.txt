2. OPIS ZAWODU
2.1. Synteza zawodu
Kierownik biura odpowiada za kompleksową organizację pracy biura, w tym zarządzanie personelem
pracującym w biurze, zapewnienie prawidłowego obiegu dokumentów i korespondencji oraz
przygotowywanie dokumentów związanych z bieżącą działalnością organizacji. Odpowiada również
za organizację konferencji, seminariów i innych spotkań wynikających z bieżących potrzeb instytucji.
2.2. Opis pracy i sposobu jej wykonywania
Opis pracy
Kierownik biura tworzy harmonogramy pracy oraz przydziela zadania poszczególnym członkom
zarządzanego zespołu. Sprawuje nadzór nad realizowanymi zadaniami, a także procederami
związanymi z ocenianiem i motywowaniem pracowników.
Koordynuje obieg dokumentów3
, a także przepływ informacji i korespondencji, w tym również
telefonicznej i mailowej. W ramach pełnionych obowiązków odpowiada za przygotowanie
dokumentów związanych z bieżącą działalnością organizacji, w której jest zatrudniony, np.:
dokumentów formalno-prawnych wymaganych przez procedury przetargowe, dokumentów
dotyczących realizowanych przedsięwzięć czy określonych kontrahentów2
. W ramach pełnionych
obowiązków koordynuje działania związane z organizacją szkoleń, konferencji, wyjazdów służbowych
i innych spotkań pracowniczych.
Kierownik biura odpowiada za wyposażenie biura w sprzęt i urządzenia niezbędne do realizacji zadań
oraz dba o ich prawidłowe funkcjonowanie.
Sposoby wykonywania pracy
Kierownik biura wykonuje zadania polegające m.in. na:
 opracowywaniu harmonogramów pracy uwzględniających m.in.: terminy wykonania
poszczególnych zadań oraz osoby odpowiedzialne za ich realizację,
 tworzeniu i wdrażaniu procedur związanych z oceną i motywowaniem poszczególnych
pracowników,
 nadzorowaniu obiegu dokumentów w organizacji, w tym również nadzorowaniu procedur
związanych z niszczeniem i archiwizowaniem dokumentów1
,
 zapewnianiu prawidłowego obiegu korespondencji i wymiany informacji wewnątrz biura
z innymi jednostkami organizacyjnymi firmy oraz na zewnątrz organizacji,
INFORMACJA O ZAWODZIE – Kierownik biura 334101
5
 przygotowywaniu, kompletowaniu i sprawdzaniu dokumentów niezbędnych do prawidłowego
i sprawnego funkcjonowania organizacji i wynikających z wymogów formalno-prawnych
realizowanych przedsięwzięć,
 prowadzeniu współpracy z kontrahentami i partnerami firmy, dostawcami materiałów i usług,
 nadzorowaniu i koordynowaniu prac związanych z przygotowaniem i organizacją spotkań
i wyjazdów służbowych, szkoleń dla pracowników, seminariów, konferencji i innych form
wynikających z działalności organizacji.
Więcej szczegółowych informacji znajduje się w sekcjach: 3.1. Zadania zawodowe oraz 3.2. Kompetencja
zawodowa.
2.3. Środowisko pracy (warunki pracy, maszyny i narzędzia pracy, zagrożenia, organizacja
pracy)
Warunki pracy
Miejscem pracy kierownika biura są pomieszczenia biurowe, zazwyczaj dobrze oświetlone światłem
naturalnym i sztucznym, klimatyzowane, wyposażone w sprzęt i urządzenia biurowe wykorzystywane
w procesie pracy.
Kierownik biura, w zależności od przyjętych rozwiązań organizacyjnych oraz posiadanych zasobów
lokalowych może posiadać własne pomieszczenie biurowe lub dzielić go ze współpracownikami.
Może również posiadać wydzielone miejsce pracy w przestrzeni typu open space4
. W zależności od
rodzaju realizowanych zadań, może wykonywać prace np. w salach konferencyjnych i recepcjach.
Więcej informacji znajduje się w sekcji: 4.1. Możliwości podjęcia pracy w zawodzie.
Wykorzystywane maszyny i narzędzia pracy
Kierownik biura na stanowisku pracy wykorzystuje m.in.:
 komputer z dostępem do sieci internet,
 oprogramowanie biurowe (np.: edytor tekstu, arkusz kalkulacyjny, program do tworzenia
i wyświetlania prezentacji komputerowych, program do obsługi poczty elektronicznej),
 urządzenia biurowe (np.: drukarka, telefon, faks, skaner, kserokopiarka, niszczarka
dokumentów).
Organizacja pracy
Kierownik biura zazwyczaj pracuje w systemie jednozmianowym, przez 8 godzin dziennie.
W zależności jednak od realizowanych zadań mogą zdarzyć się sytuacje, w których pracuje
w dłuższym wymiarze czasu.
Kierownik biura w trakcie wykonywania pracy kontaktuje się z zespołem pracowników, którym
kieruje, pracownikami innych jednostek organizacyjnych przedsiębiorstwa oraz przedstawicielami
instytucji, które współpracują z przedsiębiorstwem zatrudniającym kierownika biura.
Zagrożenia mające wpływ na bezpieczeństwo pracy człowieka
Z wykonywaniem zawodu kierownik biura wiążą się zagrożenia dla zdrowia, typowe dla pracy
administracyjno-biurowej. Są to m.in.:
 zagrożenie dysfunkcjami kręgosłupa wynikające z pracy siedzącej, związanej z obciążeniem
układu mięśniowo-szkieletowego,
 zagrożenie dla narządu wzroku związane z wielogodzinną pracą z komputerem,
 zagrożenie dla słuchu spowodowane przez hałas emitowany przez urządzenia biurowe,
 ryzyko zaburzeń psychosomatycznych związane ze stresem i odpowiedzialnością.
INFORMACJA O ZAWODZIE – Kierownik biura 334101
6
2.4. Wymagania psychofizyczne i zdrowotne
Wymagania psychofizyczne
Dla pracownika wykonującego zawód kierownik biura ważne są:
w kategorii wymagań fizycznych
 sprawność układu kostno-stawowego,
 sprawność narządu wzroku,
 sprawność narządu słuchu,
 ogólna wydolność fizyczna;
w kategorii sprawności sensomotorycznych
 ostrość słuchu,
 ostrość wzroku,
 rozróżnianie barw,
 koordynacja wzrokowo-ruchowa,
 zręczność rąk,
 zręczność palców,
 spostrzegawczość;
w kategorii sprawności i zdolności
 dobra pamięć,
 łatwość wypowiadania się w mowie i/lub w piśmie,
 łatwość przechodzenia z jednej czynności do drugiej,
 predyspozycje do postępowania z ludźmi,
 zdolność nawiązywania kontaktu z ludźmi,
 zdolność utrzymywania pozytywnych relacji ze współpracownikami,
 rozumowanie logiczne,
 zdolność koncentracji uwagi,
 radzenie sobie ze stresem,
 zdolność skutecznego negocjowania,
 zdolność analizowania i systematyzowania złożonych problemów;
w kategorii cech osobowościowych
 asertywność,
 dbałość o jakość pracy,
 dokładność,
 odporność na działanie pod presją czasu,
 punktualność,
 gotowość do tworzenia i podtrzymywania sieci kontaktów z klientami,
 komunikatywność,
 kontrolowanie własnych emocji,
 operatywność i skuteczność,
 lojalność,
 dyskrecja,
 samokontrola,
 wysoka kultura osobista,
 zamiłowanie do ładu i porządku,
 tolerancyjność,
 odpowiedzialność za działania zawodowe,
 dążenie do osiągania celów.
INFORMACJA O ZAWODZIE – Kierownik biura 334101
7
Więcej informacji znajduje się w sekcjach: 3.3. Kompetencje społeczne; 3.4. Profil kompetencji kluczowych
dla zawodu.
Wymagania zdrowotne
Ze względu na wydatek energetyczny praca w zawodzie kierownik biura zaliczana jest do prac
lekkich. Występuje w niej również obciążenie umysłowe, związane z podejmowaniem decyzji,
rozwiązywaniem problemów w zakresie zarządzania zespołem.
Przeciwwskazaniem do wykonywania zawodu kierownik biura są wady wzroku i słuchu
niepodlegające korekcji oraz wady wymowy w stopniu utrudniającym komunikowanie się. Znaczne
upośledzenia narządów ruchu mogą utrudnić wykonywanie podstawowych czynności w zawodzie.
Osoby z epilepsją ze względu na specyfikę pracy kierownika biura nie powinny wykonywać tego
zawodu, ponieważ wiąże się ona z dużym stresem i napięciem, które mogłyby prowokować napady.
WAŻNE:
O stanie zdrowia i ewentualnych przeciwskazaniach do wykonywania zawodu orzeka lekarz medycyny pracy.
Więcej informacji znajduje się w sekcji: 4.4. Możliwości zatrudnienia osób niepełnosprawnych w zawodzie.
2.5. Wykształcenie, tytuły zawodowe, kwalifikacje i uprawnienia niezbędne/preferowane
do podjęcia pracy w zawodzie
Wykształcenie niezbędne do podjęcia pracy w zawodzie
Obecnie (2018 r.) do podjęcia pracy w zawodzie kierownik biura wymagane jest co najmniej
wykształcenie średnie ogólnokształcące lub średnie zawodowe w zawodach z obszaru kształcenia
administracyjno-usługowego. W zależności od branży, może być wymagane wykształcenie
kierunkowe techniczne.
Pracodawcy preferują osoby z wykształceniem wyższym I i/lub II stopnia na kierunku np.
administracja, ekonomia, prawo, zarządzanie.
Tytuły zawodowe, kwalifikacje i uprawnienia niezbędne/preferowane do podjęcia pracy w zawodzie
Podjęcie pracy w zawodzie kierownik biura ułatwia posiadanie:
 dyplomu potwierdzającego kwalifikacje zawodowe w zawodzie szkolnym (pokrewnym) technik
administracji lub technik ekonomista,
 świadectwa potwierdzającego kwalifikację AU.68 Obsługa klienta w jednostkach administracji
w zawodzie szkolnym (pokrewnym) technik administracji,
 świadectwa potwierdzającego kwalifikację AU.35 Planowanie i prowadzenie działalności
w organizacji w zawodzie szkolnym (pokrewnym) technik ekonomista,
 dyplomu ukończenia studiów I lub II stopnia na kierunku np.: ekonomia, administracja, prawo,
zarządzanie itp.
Dodatkowymi atutami przy zatrudnieniu kierownika biura są m.in.:
 suplementy Europass do dyplomu (w języku polskim i angielskim), wydawane na prośbę
zainteresowanego przez Okręgowe Komisje Egzaminacyjne,
 suplementy do dyplomu dla absolwentów szkół wyższych – Europass (w języku polskim
i angielskim), wydawane na prośbę zainteresowanego przez szkoły wyższe razem z dyplomem
ukończenia studiów,
 certyfikatem potwierdzającym kwalifikację rynkową „Certyfikat umiejętności komputerowych −
poziom podstawowy” uzyskanym zgodnie z zasadami walidacji i certyfikacji kwalifikacji
rynkowych wprowadzonych do Zintegrowanego Rejestru Kwalifikacji.
INFORMACJA O ZAWODZIE – Kierownik biura 334101
8
 certyfikat potwierdzający znajomość języka angielskiego w stopniu średniozaawansowanym
(minimum poziom B2, tj. udokumentowanie posiadania umiejętności swobodnego
komunikowania się z rodzimymi użytkownikami danego języka obcego),
 prawo jazdy kat B.
Więcej informacji znajduje się w sekcji: 4.2. Instytucje oferujące kształcenie, szkolenie i/lub potwierdzanie
kompetencji w ramach zawodu.
2.6. Możliwości rozwoju zawodowego, awansu i potwierdzania kompetencji
Możliwości rozwoju zawodowego i awansu
Kierownik biura zaczyna często pracę jako pracownik administracyjno-biurowy, pracownik recepcji,
informacji, sekretarz/sekretarka. Zdobywając doświadczenie i kompetencje, posiadając zdolności
kierownicze, organizacyjne i po zdobyciu odpowiedniego doświadczenia może awansować na
stanowisko kierownika biura.
Po nabyciu dalszego doświadczenia zawodowego oraz posiadając wykształcenie wyższe I lub
II stopnia, może awansować na inne stanowisko kierownicze, np. kierownik działu, kierownik
administracyjny.
Posiadając kompetencje w zawodzie kierownik biura można pracować na równorzędnych
stanowiskach, np. asystent dyrektora, asystent projektu lub asystent zarządu.
Możliwości potwierdzania kompetencji
Obecnie (2018 r.) w zawodzie kierownik biura nie ma możliwości potwierdzania kompetencji
zawodowych w systemie edukacji formalnej i pozaformalnej.
Okręgowe Komisje Egzaminacyjne oferują możliwość potwierdzania kompetencji zawodowych
przydatnych w zawodzie kierownik biura, wchodzących w skład zawodu szkolnego (pokrewnego):
 technik administracji, w zakresie kwalifikacji AU.68 Obsługa klienta w jednostkach administracji
lub
 technik ekonomista, w zakresie kwalifikacji AU.35 Planowanie i prowadzenie działalności
w organizacji.
Uczelnie wyższe poprzez wydanie dyplomu ukończenia studiów I lub II stopnia potwierdzają nabycie
odpowiednio tytułu licencjata lub magistra, np. na kierunku: prawo, zarządzanie, administracja lub
ekonomia itp.
Kierownik biura może również potwierdzić kwalifikacje przydatne do wykonywania zawodu,
przystępując do egzaminu potwierdzającego kwalifikację rynkową: „Certyfikat umiejętności
komputerowych – poziom podstawowy”, zgodnie z zasadami walidacji i certyfikacji kwalifikacji
rynkowych wprowadzonych do Zintegrowanego Rejestru Kwalifikacji.
Kompetencje zdobywane lub rozwijane w toku edukacji pozaformalnej i uczenia się nieformalnego
potwierdzają różnego rodzaju certyfikaty, zaświadczenia uczestnictwa w szkoleniach.
Więcej informacji można uzyskać w Rejestrze Usług Rozwojowych https://uslugirozwojowe.parp.gov.pl
oraz Zintegrowanym Rejestrze Kwalifikacji https://rejestr.kwalifikacje.gov.pl
INFORMACJA O ZAWODZIE – Kierownik biura 334101
9
2.7. Zawody pokrewne
Osoba zatrudniona w zawodzie kierownik biura może rozszerzać swoje kompetencje zawodowe
w zawodach pokrewnych:
Nazwa zawodu pokrewnego
zgodnie z Klasyfikacją zawodów i specjalności Kod zawodu
Technik ekonomistaS
331403
Asystent dyrektora 334302
Asystent zarządu 334304
Technik administracjiS
334306