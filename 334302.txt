2. OPIS ZAWODU
2.1. Synteza zawodu
Asystent dyrektora zapewnia wsparcie dyrektorowi w zakresie zarządzania organizacją, w tym
prowadzenia terminarza6
, organizowania i uzgadniania czasu pracy dyrektora oraz przygotowywania
dla niego raportów5
, prezentacji, analiz i zestawień.
2.2. Opis pracy i sposobu jej wykonywania
Opis pracy
Asystent dyrektora jest zawodem o charakterze biurowym. Jego praca polega na organizowaniu
i koordynowaniu spraw związanych z administracyjnym i logistycznym funkcjonowaniem stanowiska
dyrektora w organizacji, a także na wsparciu przełożonego podczas wyjazdów służbowych i spotkań
organizowanych poza biurem/siedzibą firmy.
Asystent dyrektora organizuje oraz obsługuje spotkania i konferencje, jak również podróże służbowe
dyrektora. Zapewnia i koordynuje przepływ informacji, w tym również telefonicznej i mailowej oraz
obieg dokumentów2
. Dba o wygląd biura i urządzeń biurowych. Współpracuje ze wszystkimi działami
firmy w celu realizacji swoich zadań i odpowiada za funkcjonowanie zarządzania projektami
prowadzonymi w firmie.
Może reprezentować dyrektora wobec współpracowników wewnątrz zakładu pracy, jak i wobec
kontrahentów1
– na podstawie udzielonego pełnomocnictwa4
.
Osoba wykonująca zawód asystent dyrektora powinna się cechować m.in.: zdolnościami
organizacyjnymi i interpersonalnymi, komunikatywnością, wysoką kulturą osobistą, umiejętnościami
samodzielnej pracy pod presją czasu oraz otwartością, kreatywnością i odpowiedzialnością.
Sposoby wykonywania pracy
Asystent dyrektora wykonuje pracę w relacjach człowiek – człowiek oraz człowiek – dane. Jego praca
polega m.in. na:
 organizowaniu czasu pracy dyrektora,
 przygotowywaniu materiałów pomocniczych i podsumowujących (raporty, prezentacje, analizy),
 zarządzaniu podróżami służbowymi dyrektora,
 zarządzaniu przepływem informacji na linii dyrektor – różnego rodzaju interesariusze,
INFORMACJA O ZAWODZIE – Asystent dyrektora 334302
5
 dbaniu o wygląd biura i stan techniczny urządzeń biurowych.
Praca asystenta dyrektora jest realizowana z poszanowaniem zasad i przepisów bezpieczeństwa
i higieny pracy, ochrony ppoż. oraz ergonomii, a także przepisów o ochronie danych osobowych
i tajemnicy służbowej.
Więcej szczegółowych informacji znajduje się w sekcjach: 3.1. Zadania zawodowe oraz 3.2. i 3.3.
Kompetencje zawodowe.
2.3. Środowisko pracy (warunki pracy, maszyny i narzędzia pracy, zagrożenia, organizacja
pracy)
Warunki pracy
Miejscem pracy asystenta dyrektora jest pomieszczenie biurowe zlokalizowane w bezpośrednim
sąsiedztwie gabinetu dyrektora, w przedsiębiorstwach, urzędach, wszelkich instytucjach oraz
organizacjach funkcjonujących w różnych sektorach gospodarki.
Asystent dyrektora, w zależności od rodzaju wykonywanej działalności przez podmiot, wykonuje
zadania w terenie związane m.in.:
 ze spotkaniami,
 z konferencjami,
 z podróżami służbowymi, na terenie kraju i poza jego granicami.
Praca na ogół odbywa się w pozycji siedzącej, przed monitorem komputera, na stanowisku
spełniającym co do zasady wymogi ergonomii pracy z monitorami.
Więcej informacji znajduje się w sekcji: 4.1. Możliwości podjęcia pracy w zawodzie.
Wykorzystywane maszyny i narzędzia pracy
Asystent dyrektora w swojej pracy zawodowej wykorzystuje m.in.:
 komputer z dostępem do internetu,
 pakiet oprogramowania biurowego,
 oprogramowanie służące do zarządzania czasem3
,
 drukarkę,
 telefon, faks,
 skaner, kserokopiarkę lub urządzenia wielofunkcyjne,
 niszczarkę dokumentów,
 rzutnik multimedialny.
Organizacja pracy
Asystent dyrektora pracuje w systemie jednozmianowym, na ogół przez 8 godzin dziennie. Swoją
pracę wykonuje samodzielnie.
Czas i miejsce pracy związane są bezpośrednio z pracą dyrektora, co wymaga od asystenta:
 dyspozycyjności,
 samodzielności,
 umiejętności pracy w zespole,
 odpowiedzialności za wizerunek firmy7
,
 odpowiedniego stroju służbowego, często zgodnie z zasadami określonymi przez firmę
w regulaminie pracy.
INFORMACJA O ZAWODZIE – Asystent dyrektora 334302
6
Zagrożenia mające wpływ na bezpieczeństwo pracy człowieka
Zagrożeniami dla zdrowia występującymi w zawodzie asystent dyrektora są m.in.:
 obciążenie układu mięśniowo-szkieletowego,
 obciążenie narządu wzroku,
 zaburzenia psychosomatyczne związane ze stresem i odpowiedzialnością.
Właściwa organizacja miejsca pracy zgodna z przepisami BHP, ochrony ppoż. i ochrony środowiska
oraz zasadami ergonomii może zniwelować zagrożenia mające wpływ na bezpieczeństwo pracy
w zawodzie asystent dyrektora.
2.4. Wymagania psychofizyczne i zdrowotne
Wymagania psychofizyczne
Dla pracownika wykonującego zawód asystent dyrektora ważna jest:
w kategorii wymagań fizycznych
 sprawność układu kostno-stawowego,
 sprawność narządu wzroku,
 sprawność narządu słuchu,
 ogólna wydolność fizyczna;
w kategorii sprawności sensomotorycznych
 ostrość słuchu,
 ostrość wzroku,
 rozróżnianie barw,
 koordynacja wzrokowo-ruchowa,
 zręczność rąk,
 zręczność palców,
 spostrzegawczość;
w kategorii sprawności i zdolności
 dobra pamięć,
 łatwość wypowiadania się w mowie i/lub w piśmie,
 łatwość przechodzenia z jednej czynności na drugą,
 predyspozycje do postępowania z ludźmi,
 zdolność nawiązywania kontaktu z ludźmi,
 zdolność utrzymywania pozytywnych relacji ze współpracownikami,
 rozumowanie logiczne,
 zdolność koncentracji uwagi,
 radzenie sobie ze stresem,
 zdolność skutecznego negocjowania,
 zdolność analizowania i systematyzowania złożonych problemów;
w kategorii cech osobowościowych
 asertywność,
 dbałość o jakość pracy,
 dokładność,
 odporność na działanie pod presją czasu,
 punktualność,
 gotowość do tworzenia i podtrzymywania sieci kontaktów z klientami,
 komunikatywność,
 kontrolowanie własnych emocji,
INFORMACJA O ZAWODZIE – Asystent dyrektora 334302
7
 operatywność i skuteczność,
 lojalność,
 dyskrecja,
 wysoka kultura osobista,
 zamiłowanie do ładu i porządku,
 tolerancyjność,
 odpowiedzialność za działania zawodowe,
 dążenie do osiągania celów.
Więcej informacji znajduje się w sekcjach: 3.4. Kompetencje społeczne; 3.5. Profil kompetencji kluczowych
dla zawodu.
Wymagania zdrowotne
Ze względu na wydatek energetyczny praca w zawodzie asystent dyrektora zaliczana jest do prac
lekkich. Występuje w niej również obciążenie umysłowe, związane np. z analizowaniem,
rozwiązywaniami problemów i podejmowaniem decyzji.
Przeciwwskazaniem do wykonywania zawodu są wady wzroku i słuchu niepodlegające korekcji oraz
wady wymowy w stopniu utrudniającym komunikowanie się. Znaczne upośledzenia narządów ruchu
mogą utrudnić wykonywanie podstawowych czynności w zawodzie. Osoby z epilepsją ze względu na
specyfikę pracy asystenta dyrektora nie powinny wykonywać tego zawodu, ponieważ wiąże się ona
z dużym stresem i napięciem, które mogłyby prowokować napady.
WAŻNE:
O stanie zdrowia i ewentualnych przeciwwskazaniach do wykonywania zawodu orzeka lekarz medycyny pracy.
Więcej informacji znajduje się w sekcji: 4.4. Możliwości zatrudnienia osób niepełnosprawnych w zawodzie.
2.5. Wykształcenie, tytuły zawodowe, kwalifikacje i uprawnienia niezbędne/preferowane
do podjęcia pracy w zawodzie
Wykształcenie niezbędne do podjęcia pracy w zawodzie
Obecnie (2018 r.) do podjęcia pracy w zawodzie asystent dyrektora wymagane jest co najmniej
wykształcenie średnie ogólnokształcące lub średnie zawodowe w zawodach z obszaru kształcenia
administracyjno-usługowego. W zależności od branży, może być wymagane wykształcenie
kierunkowe techniczne.
Pracodawcy preferują osoby z wykształceniem wyższym I i/lub II stopnia na kierunku np. prawo,
zarządzanie, marketing, reklama, administracja lub ekonomia.
Tytuły zawodowe, kwalifikacje i uprawnienia niezbędne/preferowane do podjęcia pracy w zawodzie
Podjęcie pracy w zawodzie asystent dyrektora ułatwia posiadanie:
 dyplomu potwierdzającego kwalifikacje zawodowe w pokrewnym zawodzie szkolnym technik
administracji,
 świadectwa potwierdzającego kwalifikację AU.68 Obsługa klienta w jednostkach administracji
w zawodzie szkolnym pokrewnym technik administracji,
 dyplomu ukończenia studiów I lub II stopnia na kierunku np.: prawo, zarządzanie, marketing,
reklama, administracja lub ekonomia itp.
Dodatkowymi atutami przy zatrudnieniu asystenta dyrektora są m.in.:
 suplementy Europass (w języku polskim i angielskim), wydawane na prośbę zainteresowanego
przez Okręgowe Komisje Egzaminacyjne,
INFORMACJA O ZAWODZIE – Asystent dyrektora 334302
8
 suplement dla absolwentów szkół wyższych – Europass (w języku polskim i angielskim),
wydawany na prośbę zainteresowanego przez szkoły wyższe razem z dyplomem ukończenia
studiów,
 certyfikat potwierdzający znajomość języka angielskiego w stopniu średniozaawansowanym
(minimum poziom B2), tj. udokumentowanie posiadania umiejętności swobodnego
komunikowania się z rodzimymi użytkownikami danego języka obcego,
 prawo jazdy kat B.
Dla podjęcia pracy w zawodzie asystent dyrektora bardzo istotne jest doświadczenie zawodowe,
ponieważ umiejętności wymagane do wykonywania zawodu zdobywa się poprzez przyuczenie na
stanowisku pracy. Istotna jest też umiejętność budowania relacji z mediami, w zależności od branży
firmy. Pracownik w tym zawodzie powinien biegle obsługiwać komputer i urządzenia biurowe oraz
posiadać predyspozycje umożliwiające uczenie się nowych programów i platform internetowych
zorientowanych na zarządzanie.
Więcej informacji znajduje się w sekcji: 4.2. Instytucje oferujące kształcenie, szkolenie i/lub potwierdzanie
kompetencji w ramach zawodu.
2.6. Możliwości rozwoju zawodowego, awansuipotwierdzania kompetencji
Możliwości rozwoju zawodowego i awansu
Asystent dyrektora często zaczyna pracę jako pracownik recepcji, informacji lub pracownik
administracyjny czy sekretarz/sekretarka. Awansuje, zdobywając doświadczenie i kompetencje
podczas wykonywania pracy.
Asystent dyrektora, po nabyciu dalszego doświadczenia zawodowego przy posiadaniu zdolności
i umiejętności organizacyjnych, umiejętności pracy z ludźmi oraz posiadając wykształcenie wyższe
I lub II stopnia, może awansować na stanowisko kierownicze, np. kierownika działu, kierownika kadr,
dyrektora administracyjnego bądź inne stanowiska menedżerskie.
Posiadając kompetencje w zawodzie asystent dyrektora można pracować na równorzędnych
stanowiskach, np. kierownika biura, asystenta projektu lub asystenta zarządu.
Możliwości potwierdzania kompetencji
Obecnie (2018 r.) w zawodzie asystent dyrektora nie ma możliwości potwierdzania kompetencji
zawodowych w systemie edukacji formalnej i pozaformalnej.
Okręgowe Komisje Egzaminacyjne oferują możliwość potwierdzania kompetencji zawodowych
przydatnych w zawodzie asystent dyrektora, wchodzących w skład zawodu (pokrewnego) technik
administracji w zakresie kwalifikacji AU.68 Obsługa klienta w jednostkach administracji.
Uczelnie wyższe poprzez wydanie dyplomu ukończenia studiów I lub II stopnia potwierdzają nabycie
odpowiednio tytułu licencjata lub magistra, np. na kierunku: prawo, zarządzanie, marketing, reklama,
administracja lub ekonomia itp.
Asystent dyrektora potwierdza swoje kompetencje uczestnicząc w szkoleniach i kursach
wewnętrznych oraz zewnętrznych, organizowanych przez instytucje szkoleniowe.
Więcej informacji można uzyskać w Bazie Usług Rozwojowych https://uslugirozwojowe.parp.gov.pl oraz
Zintegrowanym Rejestrze Kwalifikacji https://rejestr.kwalifikacje.gov.pl
INFORMACJA O ZAWODZIE – Asystent dyrektora 334302
9
2.7. Zawody pokrewne
Osoba zatrudniona w zawodzie asystent dyrektora może rozszerzać swoje kompetencje zawodowe
w zawodach pokrewnych:
Nazwa zawodu pokrewnego
zgodnie z Klasyfikacją zawodów i specjalności Kod zawodu
Akredytowany asystent parlamentarny 334301
Asystent parlamentarny 334303
Asystent zarządu 334304
Sekretarz konsularny 334305
Technik administracjiS
334306
Stenograf-protokolant 334307
